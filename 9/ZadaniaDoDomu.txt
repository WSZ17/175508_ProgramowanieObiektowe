Napisz klasę Song z polami title (typu String), artist (typu String) oraz duration (typu int). Zaimplementuj dwie klasy implementujące generyczny interfejs Comparator: DurationComparator do porównywania obiektów po polu duration (od najkrótszej do najdłuższej piosenki) oraz ArtistTitleComparator do porównywania obiektów po polu artist (alfabetycznie od A do Z) i w przypadku równości po polu title. Stwórz tablicę 5 obiektów klasy Song i posortuj ją zgodnie z oboma kryteriami (najpierw po długości utworu,a przy równości po artyście i tytule).
 
Napisz klasę Teacher z trzema polami: name (String), subject (String) i experience (int). Zaimplementuj interfejs Cloneable i nadpisz metodę clone(), aby móc klonować obiekty tej klasy. W metodzie main() utwórz obiekt Teacher, sklonuj go, a następnie zmień doświadczenie (experience) oryginalnego nauczyciela. Wyświetl doświadczenie obu nauczycieli, aby zobaczyć, czy są niezależne.
 
Napisz klasę Athlete z dwoma polami: name (String) i lapTimes (lista tablicowa zmiennych typu int, reprezentująca czas w sekundach potrzebny na przebiegnięcie okrążenia podczas różnych prób). Zaimplementuj interfejs Cloneable i nadpisz metodę clone(), aby móc klonować obiekty tej klasy. W metodzie main() utwórz obiekt Athlete, sklonuj go, a następnie zmień czas na pozycji 3 oryginalnego sportowca. Wyświetl czasy obu sportowców, aby zobaczyć, czy są niezależne.
 
Stwórz klasę Engine (Silnik) z polami: power (moc), type (typ silnika), serialNumber (numer seryjny). Dodaj konstruktor parametryczny oraz zaimplementuj interfejs Cloneable.
Stwórz klasę Car (Samochód). Klasa Car powinna mieć pola: make (marka), model (model), engine typu Engine (silnik). Dodaj konstruktor parametryczny oraz zaimplementuj interfejs Cloneable.
 